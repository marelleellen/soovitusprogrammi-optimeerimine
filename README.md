## Soovitusprogrammi optimeerimine masinõppe abil

Idufirmade jaoks üks parimaid võimalusi kiire kasvu saavutamiseks on soovitusprogrammid. Vaatamata sellele ei ole paljud Eesti idufirmad suutnud neid edukalt käivitada. Seetõttu pakuti Marelle Elleni magistritöös [1] Eesti idufirmadele välja metoodika juhendatud ja juhendamata masinõppe rakendamiseks soovitusprogrammi analüüsiks ja optimeerimiseks. Metoodika näitlikustamiseks loodi idufirma Promoty jaoks mudel, mis hindab iga Promotyga mitteseotud Instagrami kasutaja tõenäosust osutuda Promoty jaoks nn. kasulikuks kasutajaks, kes kutsub platvormiga liitumavähemalt ühe uue kasutaja. Samuti viidi läbi klasteranalüüs, et selgitada välja Promoty jaoks kasulikku kasutajat iseloomustavad tunnused, ning teha sellest tulenevalt ettepanekuid soovitusprogrammi efektiivsemaks rakendamiseks.

[1] Ellen M. "Soovitusprogrammi optimeerimine masinõppe abil idufirma Promoty näitel". Tartu Ülikooli magistritöö (2018).
